# Begrippenkader Klimaatadaptatie

Repository voor het begrippenkader over klimaatadaptatie - thema "Hitte"

## Over het IMKA begrippenkader
In opdracht van het ministerie van I&W werkt [Geonovum](https://www.geonovum.nl) aan een begrippenkader (‘woordenboek’) en een eerste aanzet tot een informatiemodel voor het thema **hitte**. Achterliggende gedachte is dat door standaardisatie van begrippen er een gemeenschappelijke ‘taal’ ontstaat en door de samenhang tussen begrippen te duiden informatie beter kan worden opgeslagen en uitgewisseld. Dit is behulpzaam wanneer men klimaatadaptatie (maatregelen en effecten) wil kunnen monitoren en vergelijken.
 
Het begrippenkader wordt ontwikkeld conform de W3C standaard [SKOS](https://www.w3.org/2004/02/skos/) in een online werkomgeving (VocBench). Regelmatig wordt een export uit deze omgeving in de imka-begrippen Gihtub repository bewaard. Daarnaast wordt het begrippenkader terwijl het in ontwikkeling is regelmatig gepubliceerd als een online "woordenboek" op https://begrippen.geostandaarden.nl/hitte. Zo kan het werkveld al kijken in het begrippenkader terwijl het nog in ontwikkeling is. 

Ook zullen we de samenhang tussen de begrippen (aanzet voor informatiemodel) visualiseren en deze visualisatie of "overzichtsplaat" bewaren in deze GitHub repository. 

## Meedoen
We doen dit werk in samenspraak met een werkgroep, waarin beoogde gebruikers en materiedeskundigen vertegenwoordigd zijn. Ook houden we één of meerdere open bijeenkomsten (reviewsessies), waar we de voortgang presenteren aan een bredere groep stakeholders. Op de website van Geonovum is meer [informatie over de werkgroep en de bijeenkomsten](https://www.geonovum.nl/geo-standaarden/verkenning-informatiemodel-hitte) te vinden. 

In deze repository gebruiken we [issues](https://github.com/Geonovum/imka-begrippen/issues) om vragen en feedback vanuit het werkveld vast te leggen. Issues kunnen ook gebruikt worden voor online discussie over het begrippenkader, bijvoorbeeld over de juiste definitie van een term. 

Iedereen is welkom om zelf [een issue aan te maken](https://github.com/Geonovum/imka-begrippen/issues/new/choose) om op deze manier feedback te geven over het begrippenkader in wording. Kijk wel eerst even of hetzelfde issue niet al is gemeld door iemand anders.

**Nieuw op Github**? Het is voor iedereen mogelijk om de informatie, inclusief de gemelde issues, te bekijken. Als u op een issue wilt reageren, of zelf een issue wilt aanmaken om een bevinding, vraag of andere reactie te melden, moet u een Github account hebben. Klik op [Sign Up](https://github.com/signup?ref_cta=Sign+up&ref_loc=header+logged+out&ref_page=%2F%3Cuser-name%3E%2F%3Crepo-name%3E&source=header-repo&source_repo=Geonovum%2Fimka-begrippen) en volg de instructies om zelf een Github account te maken.  

## Links

- [[Begrippenkader Klimaatadaptatie - Hitte](https://begrippen.geostandaarden.nl/hitte)] (werkversie)
- [[Pagina over dit project](https://www.geonovum.nl/geo-standaarden/verkenning-informatiemodel-hitte)] op de Geonovum website
- [[Overzicht van issues](https://github.com/Geonovum/imka-begrippen/issues)]: bestaande meldingen, vragen, feedback en discussies over dit begrippenkader
- [[Zelf een issue aanmaken](https://github.com/Geonovum/imka-begrippen/issues/new/choose)]: meld zelf een bevinding, vraag, start een discussie of geef feedback over dit begrippenkader
