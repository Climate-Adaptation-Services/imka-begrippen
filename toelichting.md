# Toelichting

## Het woordenboek Hitte

### Inhoud
Het Woordenboek Hitte bevat termen en definities die te maken hebben met het thema 'hitte' binnen het bredere thema 'klimaatadaptatie'. De focus ligt daarbij vooral op termen rondom kortdurende hitte in het stedelijk gebied (dat wil zeggen, hittegolven en alles wat daarmee te maken heeft). Maar ook enkele termen die meer te maken hebben met globale, geleidelijke opwarming en de effecten daarvan, zijn meegenomen. De termen hebben te maken met de fysieke omgeving (inclusief gebouwen), gezondheid van mens en dier, weer- en klimaatverschijnselen, effecten van hitte op mens en natuur, en relevante instrumenten en maatregelen om de negatieve effecten van hitte te bestrijden. Waar mogelijk zijn begrippen in dit woordenboek gekoppeld aan vergelijkbare termen uit andere, vergelijkbare woordenboeken zoals het Aquo.

### Totstandkoming

   Het woordenboek is in opdracht van het ministerie van Infrastructuur en Waterstaat gemaakt door Geonovum, samen met een werkgroep met leden vanuit relevante organisaties in het werkveld. Met de werkgroep hebben we de relevante termen geselecteerd, geordend en gedefinieerd. Middels open reviewsessies hebben we commentaar uit een bredere groep stakeholders verzameld en verwerkt. 

### Inhoudelijke keuzen

   Er is voor gekozen om het woordenboek zo breed op te stellen als mogelijk binnen de tijd die er was. Het bevat zo'n 230 termen, die geordend zijn in een hiërarchische structuur en gegroepeerd in (hopelijk) intuïtieve collecties. Daarnaast is het woordenboek alfabetisch en via een zoekfunctie te raadplegen. 

   Er was geen tijd om alle woorden van een compleet uitgewerkte definitie te voorzien. Daarom zijn veel termen gedefiniëerd op basis van Van Dale of Wikipedia. Waar mogelijk is een betere bron gebruikt zoals de website van het KNMI, de klimaateffectatlas of het HvA rapport "De hittebestendige stad". Aan sommige definities is meer aandacht besteed omdat uit discussies in de werkgroep bleek dat dit belangrijke termen waren. 

   Dit geldt bijvoorbeeld voor de term [Koele plek](http://definities.geostandaarden.nl/imka/id/begrip/koele_plek) (inclusief  gerelateerde termen zoals schaduwplek, hittestressplek, afstand tot koele plek, koele binnenruimte/buitenruimte), en voor [Gevoelstemperatuur](
   http://definities.geostandaarden.nl/imka/id/begrip/gevoelstemperatuur). Ook de definitie van vegetatie-begrippen zoals [Boom](http://definities.geostandaarden.nl/imka/id/begrip/boom) heeft extra aandacht gehad, vanwege de belangrijke rol van groen bij hittebestrijding in steden. Ook termen zoals [Hittesterfte](http://definities.geostandaarden.nl/imka/id/begrip/hittesterfte) zijn wat beter bekeken.

### Aanbevelingen voor vervolg

   Het woordenboek is in korte tijd samengesteld en slechts een aanzet tot een potentieel volledige collectie juist gedefinieerde termen. Een logisch vervolg zou dan ook zijn om het woordenboek verder aan te vullen, de definities te verbeteren op basis van goede bronnen, en waar mogelijk aan te sluiten bij internationale standaarden; dit in samenwerking met het werkveld zodat er een breed gedragen woordenboek ontstaat. De aanbeveling is echter wel om dit te doen vanuit concrete use cases. Dit zorgt voor de juiste focus en context. 

   Daarnaast kan het woordenboek de basis vormen voor een informatiemodel. Hier geldt nog sterker dat concrete use cases het startpunt moeten zijn. Een informatiemodel kan concreet en exact beschrijven welke gegevens nodig zijn voor een specifieke use case en kan de basis zijn voor uniforme, interoperabele informatieuitwisseling. Vanuit het informatiemodel wordt terugverwezen naar het woordenboek. Als in het informatiemodel bijvoorbeeld het objecttype 'Gebouw' voorkomt, verwijst dit terug naar de definitie van Gebouw in het woordenboek. 

## Het conceptuele model
[... todo aanvullen Gerard]

### Inhoud
Het conceptuele informatiemodel hitte is een eerste uitwerking van (een deel van)informatie die een gemeente nodig heeft om broninformatie en resultaten rondom een hittestresstest uniform uit te kunnen wisselen. Voor een definitieve versie, is een verdere uitwerking noodzakelijk, maar deze initiele versie zet de contouren neer voor hoe dat model er globaal uit ziet. 



 Hiervoor is relevant om te weten welke informatie binnen het domein uitgewisseld wordt en tussen welke partijen. In dit stadium is dat nog maar beperkt bekend. Wel moeten gemeenten zesjaarlijks een aantal stresstesten uitvoeren in het kader van klimaatadaptatie.   

### Totstandkoming
Het conceptuele informatiemodel hitte is gemaakt in opdracht van het ministerie van Infrastructuur en Waterstaat gemaakt door Geonovum op basis van de resultaten uit de werkgroep en andere relevante organisaties uit het veld, die rondom het woordenboek hitte zijn georganiseerd. Om een informatiemodel te kunnen maken, is het belangrijk duidelijke use cases te hebben. Op dit gebied is het werkveld nog volop in ontwikkeling. De meest concrete en voordehandliggende use case in het domein is het zesjaarlijkse opstellen van hitestresstesten door gemeenten. Uit de eerste ronde stresstesten blijkt dat er behoefte is aan het uniformeren van toepassing en uitkomsten. Op basis van het huidige stappenplan is dit conceptuel inofmraitemodel samengesteld. Het stappenplan verwijst naar de mindmap hitte van de Hogeschool van Amsterdam. Voor drie van de vijf thema's die daarin genoemed worden, te weten: gezondheid, buitenruimte en leefbaarheid, is dit informatiemodel uitgewerkt. In de toekomst zouden ook de thema's infrastructuur en water meegenomen kunnen worden.  

### Inhoudelijke Keuzen


### Aanbevelingen Voor Vervolg


